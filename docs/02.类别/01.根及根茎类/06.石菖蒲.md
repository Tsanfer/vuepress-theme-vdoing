---
title: 石菖蒲
permalink: /pages/Shichangpu/
categories: 
  - 根及根茎类
tags: 
  - 辛
  - 苦
  - 温
comment: false
editLink: false
date: '·'
author: 
  name: '·'
---
# 石菖蒲

![石菖蒲](https://image.zhongyibaike.com/image/%E7%9F%B3%E8%8F%96%E8%92%B2/%E7%9F%B3%E8%8F%96%E8%92%B21.jpg)

<!-- more -->
### 名称
石菖蒲

### 拼音
Shichangpu

### 类别
根及根茎类

### 来源
天南星科植物石菖蒲Acorus tatarinowii Schott.的干燥根茎。

### 产地
以桂林、河池为主，包括全州、兴安、灌阳、龙胜、资源、田林、天峨等地及其周边适宜地区

### 性状
根茎呈扁圆柱形，稍弯曲，常有分枝，长3~20cm，直径0.3~1cm。表面棕褐色、棕红色或灰黄色，粗糙，多环节，节间长2~8mm；上侧有略呈扁三角形的叶痕，左右交互排列，下侧有圆点状根痕，节部有时残留有毛鳞状叶基。质硬脆，折断面纤维性，类白色或微红色；横切面内皮层环明显，可见多数“筋脉点”及棕色油点。气芳香，味苦、微辛。

### 品质
以条粗、断面色类白、香气浓者为佳。

### 性味
辛、苦，温。

### 功效
化湿开胃，开窍豁痰，醒神益智。用于脘痞不饥，噤口下痢，神昏癫痫，健忘耳聋。

### 注解
“筋脉点”：指药材组织内的纤维或维管束，在整齐的药材横切面上，呈现出的点状痕迹。

### 相关药方
1. 治癫痫
    - 九节菖蒲（去毛焙干），以木臼杵为细末，不可犯铁器，以黑豮猪心以竹刀批开，砂罐煮汤送下，每日空心服二三钱。（《医学正传》）
    - 石菖蒲（去毛）二两，辰砂(朱砂)六钱（研细水飞过，以一半为衣）。上为末，猪心血打面糊为丸，如梧子大，每服七八十丸，空心白汤送下。（《古今医鉴》清神丹）
2. 治少小热风痫，兼失心者：菖蒲（石上一寸九节者），宣连(黄连)、车前子、生地黄、苦参、地骨皮各一两。上为末，蜜和丸，如黍米大，每食后服十五丸，不拘早晚，以饭下。忌羊肉、血、饴糖、桃、梅果物。（《普济方》菖蒲丸）
3. 治痰迷心窍：石菖蒲、生姜。共捣汁灌下。（《梅氏验方新编》）
4. 治温热、湿温、冬温之邪，窜入心包，神昏谵语，或不语，舌苔焦黑，或笑或痉：连翘三钱（去心），犀角一钱，川贝母三钱（去心），鲜石菖蒲一钱。加牛黄至宝丹一颗，去蜡壳化冲。（《时病论》）
5. 治好忘：远志、人参各四分，茯苓二两，菖蒲一两。上四味治下筛，饮服方寸匕，日三。（《千金方》开心散）
6. 治心气不定，五脏不足，甚者忧愁悲伤不乐，忽忽喜忘。朝差暮剧，暮差朝发，狂眩：菖蒲、远志各二两，茯苓、人参各三两。上四味末之，蜜丸，饮服如梧子大七丸，日三。（《千金方》定志小丸）
7. 治诸食积、气积、血积、鼓胀之类：石菖蒲八两（锉），斑猫(斑蝥)四两（去翅足，二味同炒焦黄色，拣去斑猫不用）。上用粗布袋盛起，两人牵掣去尽猫毒屑了，却将菖蒲为细末，（丸）如梧桐子大，每服三五十丸，温酒或白汤送下。（《奇效良方》）
8. 治风冷痹，身体俱痛：菖蒲（锉）、生地黄（去土，切）、枸杞根(地骨皮)（去心）各四两，乌头（川乌）（炮裂，去皮脐，锉）二两，生商陆根（去土，切）四两，生姜（切薄片） 八两。上六味，以清酒三升渍一宿，暴干，复纳酒中，以酒尽为度，暴干，捣筛为细散。每服，空心温酒调一钱匕，日再服。（《圣济总录》菖蒲散）
9. 治耳聋
    - 菖蒲根一寸，巴豆一粒（去皮心）。二物合捣，筛，分作七丸，绵裹，卧即塞，夜易之。（《肘后方》菖蒲根丸）
    - 菖蒲、附子各等分。末之，以麻油和，以绵裹内耳中。（《千金要方》）
    - 石菖蒲十两，苍术五两。上锉成块，置于瓶内以米泔浸七日取出，去苍术，只将菖蒲干甑上蒸三时取出焙干为细末，每服三钱，糯米饮调服，日进三服，或将蒸熟者作指顶大块，食后置口中时时嚼动津咽亦可。（《古今医统》菖蒲散）
10. 治耳聋耳鸣如风水声：菖蒲（米泔浸一宿，锉，焙）二两，猪肾（去筋膜，细切）一对，葱白一握（擘碎），米（淘）三合。上四味，以水三升半，（先）煮菖蒲，取汁二升半，去滓，入猪肾、葱白、米及五味作羹，如常法空腹食。（《圣济总录》菖蒲羹）
11. 治中暑腹痛：石苗蒲根三至五钱。磨水顿服。（《江西草药》）
12. 治噤口恶痢，粒米不入者：石菖蒲一两，川黄连、甘草、五谷虫各三钱.为末，蜜汤调送少许。（《本草汇言》）
13. 治霍乱吐泻不止：菖蒲（切焙）、高良姜、青橘皮(青皮)（去白，焙）各一两，白术，甘草（炙）各半两。上五味捣为粗末，每服三钱匕，以水一盏，煎十数沸，倾出，放温顿服。（《圣济总录》菖蒲饮）
14. 治赤白带下：石菖蒲、破故纸(补骨脂)，等分。炒为末，每服二钱，更以菖蒲浸酒调服，日一服。（《妇人良方》）
15. 治小便一日一夜数十行：菖蒲、黄连，二物等分。治筛，酒服方寸匕。（《范汪方》）
16. 治痈肿发背：生菖蒲捣贴，若疮干，捣末，以水调涂之。（《经验方》）
17. 治跌打损伤：石菖蒲鲜根适量，甜酒糟少许，捣烂外敷。（《江西草药》）
18. 治喉痹肿痛：菖蒲根捣汁，烧铁秤锤淬酒一杯饮之。（《圣济总录》）
19. 治诸般亦眼，攀睛云翳：菖蒲自然汁，文武火熬作膏，日点之。（《圣济总录》）
20. 治阴汗湿痒：石菖蒲、蛇床子等分，为末。日搽二三次。（《济急仙方》）
21. 治中热暍不省 取生菖蒲不拘多少，捣绞取汁，微温一盏，治之。（《圣济总录》）
22. 治卒死尸厥 捣干菖蒲。以一枣核大，着其舌下。（《肘后方》）
23. 治哑惊风 细叶菖蒲捣汁，和雪梨汁同饮。（《（鱼孚）溪单方选》）
24. 治妇人脾血积气及心腹疼 菖蒲（九节者）六两，吴茱萸（炮）、香附子（炒，去毛）各四两。上三味并锉细，以酽醋五升煮干为度，焙干为细末，以好神曲打糊为丸如梧桐子大，空心，食前以淡姜汤送下四五十圆，日三服。（《妇人良方》菖蒲圆）
25. 治九种心痛 石菖蒲一两，蓬荗(莪术)半两，良姜(高良姜)一两。上为细末，每服一大钱，发时用无灰热酒调下。（《卫生家宝》神应散）
26.  治一切诸风，手足顽痹，瘫痪不遂，五劳七伤，填血补脑，坚骨髓，长精神，润五脏，裨六府，开胃口，和血脉，益口齿，明耳目，除三尸九虫，天行时疾，妇人带 下，产后血运 菖蒲（紧小似鱼鳞者）一斤。以水及米泔浸各一宿，刮去皮，切，曝干，捣筛，以糯米粥和匀，更入熟蜜搜和，丸如桐子大，稀葛袋盛，置当风处令干。每旦酒饮任 下三十丸，临卧更服三十丸。若能久久服之，发白变黑，齿落更生。（姚可成《食物本草》引《道藏菖蒲传》）
27. 治大风十二痹，通血脉，调荣卫，治骨立萎黄，延年益寿 菖蒲削治薄切曝干一斗，以生绢袋盛之。上以好酒一硕，入不津瓮中，安药囊在酒中，密封泥之，百日发视之，如绿叶色，复炊一斗秫米酒中，复封四十日，便漉去 滓，温饮一盏，日三，其药滓曝干，捣细罗为散，酒调一钱，服之尤妙。（《圣惠方》菖蒲酒）
28. 治凡手足不得伸屈，乃寒湿瘀滞所致 用九节菖蒲根，煎水熏洗，并作汤浴。（《吉人集验方》）
29. 治水谷痢及冷气，腹肚虚鸣 菖蒲三两，干姜一两半（炮裂，锉）。上药捣罗为末，用粳米饭和丸，如梧桐子大，每于食前以粥饮下三十丸。（《圣惠方》菖蒲丸）
30. 治妊娠下痢，及水泻不止，米谷不消化者 菖蒲（切作片子，于面内炒）、赤石脂各一两（大火内煅通赤），干生姜(干姜)半两。上三味，捣罗为散，空心，米饮调下二钱匕，日三。（《圣济总录》神捷散）
31. 治小儿卒然音哑 以菖蒲为丸，每服一钱，淋油泡汤调下。（《普济方》菖蒲散）
32. 治鼻塞窒不得喘息 菖蒲一分，皂荚(猪牙皂)一分（炙研用子）。上件药，捣细罗为散，每用半钱，以绵裹，夜临卧时塞于鼻中。（《圣惠方》）
33. 治风中牙痛 以菖蒲抵牙痛处咬定，或塞缝亦可。（《古今医统》）
34. 治大便不通 菖蒲（末）、石盐（末）。上二味相和取半匕，和乌麻脂少许，绵裹内下部中，即通。（《外台》）
35. 治渴日夜饮水，随饮即利 石菖蒲一两，栝楼根(天花粉)二两，黄连（去须）半两。上三味，捣罗为散。每服二钱匕，新汲水调下，食行临卧服。（《圣济总录》石菖蒲散）
36. 治妇人阴户肿痛，月水涩滞 菖蒲、当归各一两（炒），秦艽一两，吴茱萸（制）五钱。上为末，每服五钱。空心葱汤调下，或水煎服。（《济阴纲目》菖蒲散）
37. 治产后下血不止 菖蒲五两（锉）。上一味，以清酒五升，煮取二升，分二服。（《千金翼方》）
38. 治癣 菖蒲细切，取五升，以水五斗，煮取二斗，以酿二斗米如酒法，熟极，饮，令得极醉，即愈。未瘥更作，无有不愈者。（《外台》引《深师方》）
39. 解大戟毒 菖蒲一两。上一味，捣罗为散。每服二钱匕，温汤调下。（《圣济总录》）
40. 聪耳磁石酒 磁石30克，木通、石菖蒲各80克，白酒1700克。将磁石捣碎，用纱布包裹；石菖蒲用米泔水浸2日后切碎，微火烤干。把3味药装入纱布袋里，与白酒同置入容器中，密封浸泡7天后即可服用。早、晚各一次，每次饮服20~30毫升。功效：通窍，聪耳。适用于肝肾阴虚所致之耳鸣、耳聋等症。